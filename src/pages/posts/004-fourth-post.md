---
title: 'Operating System'
date: 2020-12-13 07:13:00
author: 'Muhammad Rabee'
image: ../../images/operatingsystme.jpg
tags:
  - System
---

## Operating System
অপারেটিং সিস্টেম হলো ডিভাইসের প্রাণ। আমরা দেখেছি বিভিন্ন ফাইলের বিভিন্ন Extension থাকে এবং সেই ফাইলগুলোকে নির্দিষ্ট এপ্লিকেশন দ্বারা ওপেন করতে হয়। কিন্তু এপ্লিকেশনকে ওপেন করে কে? এপ্লিকেশনকে পরিচালনা করে অপারেটিং সিস্টেম। এপ্লিকেশন চালনার জন্য পরিবেশ প্রদান করে অপারেটিং সিস্টেম। ধরি আমি একটা লেকচার দেখবো যেটা mp4 Extension এর। এখন আমি এটা চালু করবো MX Player দিয়ে। আমার লেকচারটি যেমন একটি ফাইল তেমনি MX Player ও একটি ফাইল। লেকচারের যেমন mp4 Extension আছে তেমনি MX Player এরও Extension আছে সেটা হলো apk. সুতরাং আমার mp4 ভিডিও ওপেন করার জন্য প্রয়োজন MX Player এর, আবার MX Player নিজেই একটা ফাইল, তাই তাকে ওপেন করার জন্য প্রয়োজন একটি পরিবেশের, তার নাম অপারেটিং সিস্টেম আর এক্ষেত্রে সেই অপারেটিং সিস্টেম হচ্ছে আমার ফোনের Android Operating System. ফোন রিস্টার্ট করলে দেখা যায় Android লেখা আসে, মজার ব্যাপার হলো Android ও একটি ফাইল, অনেক বড় বড় ফাইলের সমষ্টি একটি ফাইল। এই Android অপারেটিং সিস্টেম এমন একটি পরিবেশ তৈরি করে যাতে চলে MX Player, Image Viewer, Audio Player এর মতো এপ্লিকেশনগুলো। তেমনি কম্পিউটারের জন্যও চাই অপারেটিং সিস্টেম যা কম্পিউটারের যাবতীয় হার্ডওয়্যারকে অপারেট বা পরিচালনা করবে। 
অপারেটিং সিস্টেমের টেকনিক্যাল পরিচয় হচ্ছে এটি এমন একটি সিস্টেম সফটওয়্যার যা ব্যবহারকারী ও হার্ডওয়্যারের মাঝে সংযোগ স্থাপন করে এবং ব্যবহারকারীকে এমন একটি Interface বা পরিবেশ প্রদান করে যেখানে ইউজার নানারকম নির্দেশ দিয়ে হার্ডওয়্যারগুলোকে ইচ্ছেমত পরিচালনা করতে পারে। আমরা ডিভাইসে যখন কোনো অপারেশন করে থাকি, Behind the scene অপারেটিং সিস্টেম ধাপে ধাপে অনেক বিষয় হ্যান্ডেল করে আমাদের অপারেশনকে এক্সিকিউট করে থাকে। এজন্য এর কাজের প্রকৃয়া হালকাভাবে জেনে নিতে নিচের এই ছোট লেখাটি পড়ে ফেলো :

https://trendybangla.com/what-is-operating-system-and-how-it-works/

অপারেটিং সিস্টেম সম্পর্কে আরো জানতে রিসার্চ করো এবং আরো সুন্দর ব্লগ বা আর্টিকেল বের করো। 
